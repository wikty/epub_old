<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>䷊泰</title>
    </head>
    <body>
        <h2><a href="contents.xhtml#16">䷊泰</a></h2>
        <p>泰：小往大來，吉亨。</p>
<p>泰，小往大來，吉亨。則是天地交，而萬物通也；上下交，而其志同也。內陽而外陰，內健而外順，內君子而外小人，君子道長，小人道消也。</p>
<p>天地交泰，后以財成天地之道，輔相天地之宜，以左右民。</p>
<p>初九：拔茅茹，以其彙，征吉。</p>
<p>拔茅征吉，志在外也。</p>
<p>九二：包荒，用馮河，不遐遺，朋亡，得尚于中行。</p>
<p>包荒，得尚于中行，以光大也。</p>
<p>九三：无平不陂，无往不復，艱貞无咎。勿恤其孚，于食有福。</p>
<p>无往不復，天地際也。</p>
<p>六四：翩翩，不富，以其鄰，不戒以孚。</p>
<p>翩翩不富，皆失實也。不戒以孚，中心願也。</p>
<p>六五：帝乙歸妹，以祉元吉。</p>
<p>以祉元吉，中以行愿也。</p>
<p>上六：城復于隍，勿用師。自邑告命，貞吝。</p>
<p>城復于隍，其命亂也。</p>
    </body>
</html>