<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>䷪夬</title>
    </head>
    <body>
        <h2><a href="contents.xhtml#48">䷪夬</a></h2>
        <p>夬：揚于王庭，孚號，有厲，告自邑，不利即戎，利有攸往。</p>
<p>夬，決也，剛決柔也。健而說，決而和，揚于王庭，柔乘五剛也。孚號有厲，其危乃光也。告自邑，不利即戎，所尚乃窮也。利有攸往，剛長乃終也。</p>
<p>澤上于天，夬；君子以施祿及下，居德則忌。</p>
<p>初九：壯于前趾，往不勝為咎。</p>
<p>不勝而往，咎也。</p>
<p>九二：惕號，莫夜有戎，勿恤。</p>
<p>莫夜有戎，得中道也。</p>
<p>九三：壯于頄，有凶。君子夬夬，獨行，遇雨，若濡，有慍，无咎。</p>
<p>君子夬夬，終无咎也。</p>
<p>九四：臀无膚，其行次且。牽羊悔亡，聞言不信。</p>
<p>其行次且，位不當也。聞言不信，聰不明也。</p>
<p>九五：莧陸夬夬，中行无咎。</p>
<p>中行无咎，中未光也。</p>
<p>上六：无號，終有凶。</p>
<p>无號之凶，終不可長也。</p>
    </body>
</html>