<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>雜卦</title>
    </head>
    <body>
        <h2><a href="contents.xhtml#5">雜卦</a></h2>
        <p>《乾》剛《坤》柔。</p>
<p>《比》樂《師》憂。</p>
<p>《臨》《觀》之義，或與或求。</p>
<p>《屯》見而不失其居。</p>
<p>《蒙》雜而著。</p>
<p>《震》，起也。《艮》，止也。</p>
<p>《損》《益》，盛衰之始也。</p>
<p>《大畜》，時也。</p>
<p>《无妄》，災也。</p>
<p>《萃》聚而《升》不來也。</p>
<p>《謙》輕而《豫》怠也。</p>
<p>《噬嗑》，食也。</p>
<p>《賁》，无色也。</p>
<p>《兌》見而《巽》伏也。</p>
<p>《隨》，无故也。</p>
<p>《蠱》則飭也。</p>
<p>《剝》，爛也。</p>
<p>《復》，反也。</p>
<p>《晉》，晝也。</p>
<p>《明夷》，誅也。</p>
<p>《井》通而《困》相遇也。</p>
<p>《咸》，速也。</p>
<p>《恆》，久也。</p>
<p>《渙》，離也。</p>
<p>《節》，止也。</p>
<p>《解》，緩也。</p>
<p>《蹇》，難也。</p>
<p>《睽》，外也。</p>
<p>《家人》，內也。</p>
<p>《否》《泰》，反其類也。</p>
<p>《大壯》則止，《遯》則退也。</p>
<p>《大有》，眾也。</p>
<p>《同人》，親也。</p>
<p>《革》，去故也。</p>
<p>《鼎》，取新也。</p>
<p>《小過》，過也。</p>
<p>《中孚》，信也。</p>
<p>《豐》，多故也。</p>
<p>親寡《旅》也。</p>
<p>《離》上而《坎》下也。</p>
<p>《小畜》，寡也。</p>
<p>《履》，不處也。</p>
<p>《需》，不進也。</p>
<p>《訟》，不親也。</p>
<p>《大過》，顛也。</p>
<p>《姤》，遇也，柔遇剛也。</p>
<p>《漸》，女歸待男行也。</p>
<p>《頤》，養正也。</p>
<p>《既濟》，定也。</p>
<p>《歸妹》，女之終也。</p>
<p>《未濟》，男之窮也。</p>
<p>《夬》，決也，剛決柔也。</p>
<p>君子道長，小人道憂也。</p>
    </body>
</html>