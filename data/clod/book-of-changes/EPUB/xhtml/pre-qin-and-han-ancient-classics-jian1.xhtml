<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>䷴漸</title>
    </head>
    <body>
        <h2><a href="contents.xhtml#58">䷴漸</a></h2>
        <p>漸：女歸吉，利貞。</p>
<p>漸之進也，女歸吉也。進得位，往有功也。進以正，可以正邦也。其位剛，得中也。止而巽，動不窮也。</p>
<p>山上有木，漸；君子以居賢德，善俗。</p>
<p>初六：鴻漸于干，小子厲，有言，无咎。</p>
<p>小子之厲，義无咎也。</p>
<p>六二：鴻漸于磐，飲食衎衎，吉。</p>
<p>飲食衎衎，吉，不素飽也。</p>
<p>九三：鴻漸于陸，夫征不復，婦孕不育，凶；利禦寇。</p>
<p>夫征不復，離群醜也。婦孕不育，失其道也。利用御寇，順相保也。</p>
<p>六四：鴻漸于木，或得其桷，无咎。</p>
<p>或得其桷，順以巽也。</p>
<p>九五：鴻漸于陵，婦三歲不孕，終莫之勝，吉。</p>
<p>終莫之勝，吉；得所愿也。</p>
<p>上九：鴻漸于陸，其羽可用為儀，吉。</p>
<p>其羽可用為儀，吉；不可亂也。</p>
    </body>
</html>