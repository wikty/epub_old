<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>䷩益</title>
    </head>
    <body>
        <h2><a href="contents.xhtml#47">䷩益</a></h2>
        <p>益：利有攸往，利涉大川。</p>
<p>益，損上益下，民說无疆，自上下下，其道大光。利有攸往，中正有慶。利涉大川，木道乃行。益動而巽，日進无疆。天施地生，其益无方。凡益之道，與時偕行。</p>
<p>風雷，益；君子以見善則遷，有過則改。</p>
<p>初九：利用為大作，元吉，无咎。</p>
<p>元吉无咎，下不厚事也。</p>
<p>六二：或益之，十朋之龜弗克違，永貞吉。王用享于帝，吉。</p>
<p>或益之，自外來也。</p>
<p>六三：益之用凶事，无咎。有孚中行，告公用圭。</p>
<p>益用凶事，固有之也。</p>
<p>六四：中行，告公從。利用為依遷國。</p>
<p>告公從，以益志也。</p>
<p>九五：有孚惠心，勿問元吉。有孚惠我德。</p>
<p>有孚惠心，勿問之矣。惠我德，大得志也。</p>
<p>上九：莫益之，或擊之，立心勿恆，凶。</p>
<p>莫益之，偏辭也。或擊之，自外來也。</p>
    </body>
</html>