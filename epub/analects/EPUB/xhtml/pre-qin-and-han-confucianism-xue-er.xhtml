<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>學而</title>
    </head>
    <body>
        <h2><a href="contents.xhtml#13">學而</a></h2>
        <p>子曰：「學而時習之，不亦說乎？有朋自遠方來，不亦樂乎？人不知而不慍，不亦君子乎？」</p>
<p>有子曰：「其為人也孝弟，而好犯上者，鮮矣；不好犯上，而好作亂者，未之有也。君子務本，本立而道生。孝弟也者，其為仁之本與！」</p>
<p>子曰：「巧言令色，鮮矣仁！」</p>
<p>曾子曰：「吾日三省吾身：為人謀而不忠乎？與朋友交而不信乎？傳不習乎？」</p>
<p>子曰：「道千乘之國：敬事而信，節用而愛人，使民以時。」</p>
<p>子曰：「弟子入則孝，出則弟，謹而信，汎愛眾，而親仁。行有餘力，則以學文。」</p>
<p>子夏曰：「賢賢易色，事父母能竭其力，事君能致其身，與朋友交言而有信。雖曰未學，吾必謂之學矣。」</p>
<p>子曰：「君子不重則不威，學則不固。主忠信，無友不如己者，過則勿憚改。」</p>
<p>曾子曰：「慎終追遠，民德歸厚矣。」</p>
<p>子禽問於子貢曰：「夫子至於是邦也，必聞其政，求之與？抑與之與？」子貢曰：「夫子溫、良、恭、儉、讓以得之。夫子之求之也，其諸異乎人之求之與？」</p>
<p>子曰：「父在，觀其志；父沒，觀其行；三年無改於父之道，可謂孝矣。」</p>
<p>有子曰：「禮之用，和為貴。先王之道斯為美，小大由之。有所不行，知和而和，不以禮節之，亦不可行也。」</p>
<p>有子曰：「信近於義，言可復也；恭近於禮，遠恥辱也；因不失其親，亦可宗也。」</p>
<p>子曰：「君子食無求飽，居無求安，敏於事而慎於言，就有道而正焉，可謂好學也已。」</p>
<p>子貢曰：「貧而無諂，富而無驕，何如？」子曰：「可也。未若貧而樂</p>
<p>，富而好禮者也。」子貢曰：「《</p>
<p>》云：『</p>
<p>』其斯之謂與？」子曰：「賜也，始可與言詩已矣！告諸往而知來者。」</p>
<p>子曰：「不患人之不己知，患不知人也。」</p>
    </body>
</html>